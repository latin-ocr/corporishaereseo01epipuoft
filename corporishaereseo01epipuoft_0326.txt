304 ISIDORUS fflsPALENsls

10. Hemerobaptistae, eo quod quotidie vestimenta sua et cor-
pora lavent.

CAP. VI· DE HAERESIBUS CHRISTIANORUM.

1. Quidam etiam haeretici qui de ecclesia recesserunt ex no-
mine auctorum suorum nuncupantur, quidam vero ex causis quas
eligentes instituerunt.

2. Simoniani dicti a Simone magicae disciplinae perIto, cui
Petrus in Actibus Apostolorum maledixit, pro eo quod ab aposto-
lis spiritus sancti gratiam pecunia emere 1voluisset. Hi dicunt
ereaturam non a deo, sed a w'rtute quadam superna creatam.

3. Menandriani a Menandro mago, discipulo Simonis, nuncu-
pati, qui mundum non a deo, 2sed ab angelis sactum asserit.

4. Basilidiani a Basilide appellati, qui inter reliquas blasphe-
mias passum Ι esum negant.

5. Nicolaitae dicti a Nicolao, diacono ecclesiae Hierosolymo—
rum, qui cum Stephano et ceteris constitutus est a Petro qui pro-
pter pulchritudinem relinquens uxorem dixerat ut qui vellet ea
uteretur: versa est in stuprum talis consuetudo, ut invicem coniu-
gia commutarentur. Quos Ioannes in Apocalypsi improbat dicens,
³Sed hoc habes, quod odisti sacta Nicolaitarum.

6. Gnostici propter excellentiam scientiae ita se appellari vo-
luerunt. Animam naturam dei esse dicunt, bonum et malum deum
suis dogmatibus fingunt.

7. Carpocratiani a Carpocrate quodam vocantur, qui dixit Chri-
stum hominem fuisse tantum, et de utroque sexu progenitum.

8. Cerinthiani a Cerintho quodam nuncupati. Hi inter cetera
circumcisionem observant, mille annos post resurrectionem in vo-
luptate carnis futuros praedicant. Unde et Graece chiliastae, La-
tine 4Milliastae sunt appellati.

9. Nazarei dicti qui dum Christum, qui a vico Nazareus est ap-
pellatus, filium dei confiteantur, omnia tamen veteris legis custodiunt.

10. Ophitae a colubro nominati sunt. Coluber enim Graece
ὄφις dicitur. Colunt enim serpentem, dicentes ipsum in paradisum
induxisse virtutis cognitionem.

11. Valentiniani a. Valentino quodam Platonico sectatore vo-
cati, qui Αἰῶνας, id est secula quaedam, in originem dei creatoris

1. Cod. Lucan. addit Hic in tempore Neronis fuit, et in XXIII anno post cru-
cem Christi mortuus est. 2. C'od. Pistor. sed ab angelis factum asserunt.
3. Apoc. ΙΙ, G. 4. Millenarii edidit Arevalus.

