DE HAERESIBUS LIBER. 219

ferendas. Et alias quidem ipse commemorat, sed mihi appellan-
dae haereses non videntur. Quascunque autem sine nominibus
posui, nec ipse earum nomina commemoravit.

Lucifer-ianos, a Lucifero Caralitano episcopo exortos et cele—
briter nominatos, nec Epiphanius nec Philaster inter haereticos
posuit, credo tantummodo schisma, non haeresim eos condidisse
credentes. Apud quendam tamen cuius nomen in eodem eius
opusculo non inveni, in haereticis Luciferianos positos legi per
haec verba: Luciferiani, inquit, cum teneant in omnibus catholicam
veritatem, in hunc errorem stultissimum prolabuntur, ut animam
dicant ex transfusione generari, eademque dicunt et de carne et
de carnis esse substantia. Utru ergo iste propter hoc quod de
anima ita sentiunt (si tamen verdb'a sentiunt), eos inter haereticos
ponendos esse crediderit, recteque crediderit, an etiam si id non
sentirent, sive non sentiunt, ideo tamen sint haeretici, quia dissen-
sionem suam pertinaci animositate firmarunt', alia quaestio est, ne·-
que hoc loco mihi videtur esse tractanda.

Iovinianistas quoque apud istum reperi quos iam noveram.
A Ioviniano quodam monacho ista haeresis orta est aetate nostra,
cum adhuc iuvenes essemus. ¹Hic omnia peccata, sicut Stoici
philosophi, paria esse dicebat, nec posse peccare hominem lavacro
regenerationis accepto, nec aliquid prodesse ieiunia vel a cibis ali-
quibus abstinentiam. Virginitatem Mariae destruebat, djcens eam
pariendo fuisse corruptam. Virginitatem etiam sanctimonialium
et continentiam sexus virilis in sanctis eligentibus caelibem vitam
coniugiorum castorum atque fidelium meritis adaequabat, ita ut
quaedam virgines sacrae provectae iam aetatis in urbe Roma, ubi
haec docebat, eo audito nupsisse dieantur. Non sane ipse vel ha-
bebat vel habere volebat uxorem, quod non propter aliquod apud
deum maius meritum in regno vitae perpetuae profuturum, sed
propter praesentem prodesse necessitatem, hoc est ne homo coniu-
gales patiatur molestias, disputabat. Cito tamen ista haeresis op-
pressa et extincta est, nec usque ad deceptionem aliquorum sacer-
dotum potuit pervenire.

Cum Eusebii historiam perscrutatus essem, cui Rufinus a se in
Latinam linguam translatae subsequentium etiam temporum duos
libros addidit, non inveni aliquam haeresim, quam non legerim
apud istos, nisi quam in sexto libro ponit Eusebius, narrans eam
extitisse in Arabia. ltaque hos haereticos, quoniam nullum eorum

Gap. LXXXII. — l. V. Admom't. in lib. de Βοηο Coninq. tom. VI. (Bened.)

Cap. LXXXI.

Cap. mxxii.

Cap. LXXXIII.

